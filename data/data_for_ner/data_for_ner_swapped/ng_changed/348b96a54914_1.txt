Управління житлового господарства Донецької міськради 26 червня за результатами тендеру уклало низку угод на реконструкцію п'яти житлових будинків на загальну суму 13,42 млн грн.
Про це повідомляється в «Віснику державних закупівель».
Передбачено протягом 2013 – 2015 рр. виконати роботи по облицюванню фасадів, ремонту покрівель, інженерних мереж, тощо.
В усіх будинках має бути влаштована навісна фасадна система «Марморок», яку виробляє донецька компанія «Вентфасад» (на експорт її продукція йде під трендом «Роктаун»).
ТОВ «Мармарокбуд» отримає 2,90 млн грн. на реконструкцію будинку по пр.
Ватутіна, 20.
Компанія «Марморокбуд» і ТОВ «Вентфасад» зареєстровані на фірму «СК інжиніринг», власниками якої є белізький офшор «Діомар інвест лімітед» та ТОВ «Всеукраїнська управляюча компанія».
Раніше до складу власників «СК інжинірингу» входив Василь Близнюк, чоловік колишньої губернаторки Донецької області та міністерки регіонального будівництва Лілії Близнюк.
Нині фірма через ланцюжок інших компаній контролюється сином Близнюка Олексієм та дружиною сина Оленою Близнюк.
ТОВ «Міське будівництво» отримає 5,88 млн грн. на реконструкцію будинків №6 і №8 по б.
Шевченка.
Фірму засновано братами Гветадзе.
Олена Гветадзе є депутаткою Донецької міськради від Партії регіонів, очолює постійну комісію з енергозбереження та енергоефективності міського господарства.
Депутатка Ленінської райради в Донецьку від Партії регіонів Тамара Гветадзе також є бізнес-партнеркою чоловіка міністерки молоді та спорту Володимира Сафіулліна (ТОВ «Тріол-Авто»).
ТОВ «Донтехнобуд» отримає 4,65 млн грн. за реконструкцію будинків №46 і №52 по вул. Університетській.
Засновницями фірми є Надія Зенкова та Надія Брунько, бізнес-партнерка Олександри Альоші, депутатки Донецької міської ради від «Сильної України».
Разом вони входили до складу власників ТОВ «Надра Донбасу», наразі компанія у стані припинення діяльності.